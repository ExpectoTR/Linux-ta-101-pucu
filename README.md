# Kitap Hakkında
Bu e-kitap, Ramesh Natarajan tarafından 2009'da thegeekstuff.com'daki örneklerin
toplandığı şekilde sürülmüştür. Orjinal adı "Linux 101 Hacks" olan kitabın adının en
uygun "Linux'ta 101 İpucu" olacağını düşündüm. Telif konusunda Natarajan'a attığım mail'e
cevap gelmedi. Ben de bu çeviriden herhangi bir şekilde kişisel çıkar sağlamayacağım için
özgür olarak size sunmak istedim.

# Kitabın hitap kitlesi
Adından dolayı Linux 101 sanıp giriş yapanlara tavsiye etmek mantıksız olur. Çünkü içinde 
en az orta seviye olanların anlayabileceği ayrıntılar var. Ve kitabın, sizi araştırmaya itmesi gibi
güzel bir yönü var. Linux kullanımında aşağı yukarı her alana değinen bu ipuçları dizisi, sadece içindeki
bilgilerle olmasa da ipucuna dair uyandırdığı merakla sizi ileri seviyeye taşıyacaktır.

# Düzenleyen olarak benim notum
Bahsettiğim gibi herhangi bir çıkarım yok. Sadece değerli bir kaynak olarak gördüğüm bu kaynağın türkçe
olmasını istediğim için böyle bir işe zaman ayırdım. Çevirirken bazı kelimeleri ya da gereksiz bulduğum
yerleri olduğu gibi bıraktım. Daha çok okuyanın anlayabilmesini sağlamaya çalıştım. Belgeler.org gibi her
kelimeyi özellikle türkçeleştirmek gibi bir düşüncem olmadı. Fakat genel itibariyle türkçe karşılığı -fazla
kullanılmasa da- bulunan terimleri türkçe kullandım.

# Yardım etmek isteyenler için
Kişisel olarak fazla zaman ayıramıyorum. Depoyu fork edip eksik bulduğunuz kısımları, yazım hatalarını, kod hatalarını, hatta
"burada bahsettiğini ben daha sade anlatırım" dediğiniz kısımları düzeltip gönderebilirsiniz. Unutmayın temel olarak Natarajan'ın
kitabını aldım fakat herhangi bir kısıtlama olmadığı için istediğiniz gibi değiştirebilirsiniz.
Dosya .odt olduğu için değişiklikleri benim de görmem için not ederseniz güzel olur. Dönüşlerinizi bekliyorum.
